# INTRODUCTIE

Het portfolio is in eerste instantie bedoeld voor jezelf, als hulpmiddel bij de reflectie op jouw leer- en
werkervaringen tijdens je werkplekleren (WPL). Het biedt je houvast om een overzicht van het
verloop in WPL op te volgen en inzicht te krijgen in je eigen leerproces. Je kan je op termijn laten zien
hoe het staat met je ontwikkeling, je keuzes te verantwoorden en je plannen toe te lichten.

Jouw portfolio is daarnaast ook een zeer bruikbaar en functioneel instrument om je coaches de
mogelijkheid te bieden om je gerichter te begeleiden, te ondersteunen en bij te sturen.

In de uitwerking van het portfolio neem je alle opdrachten op en reflecteer je je eigen leerervaringen
en koppel je er een eigen waardering aan. Dus, wat heb je gedaan, hoe ging dat en wat vond je
ervan: wat betekent dat of wat zegt het over jou als persoon. Je reflecteert op regelmatige
tijdstippen om een stand van zaken op te maken en te kijken waar je kan bijsturen. Je doet dit in
eerste instantie vanuit jezelf. Maar overleg en bespreking van je leerinzichten met je coaches kunnen
de uitwerking van je reflectiedossier verder versterken.

### **AFSPRAKEN:**
* Het reflectieportfolio wordt uitgewerkt aan de hand van dit sjabloon en gedeeld met je coaches.
* Het portfolio wordt gedurende je hele opleiding mee genomen. Je werkt systematisch per
semester verder. Hierdoor groeit dit portfolio en geeft het inzage in de voortgang van je
leerproces.
* Je werkplekleren-coach geeft de timing en deadlines aan waarbinnen je de opdrachten dient uit
te werken en te posten.
* Je werkplekleren-coach geeft je tussentijds feedback en bespreekt samen met jou je voortgang in
je leerproces op basis van je persoonlijke ontwikkeling.
* Je portfolio wordt meegenomen als onderdeel van het evaluatie van je werkplekleren.

In deze nota vind je een sjabloon voor je portfolio tijdens Werkplekleren 1.
* De zaken in een gewoon font kan je copy/pasten.
* De zinnen in cursief geven extra uitleg en copieer je niet naar je portfolio.

Je portfolio bevat een **introductie**” die bestaat uit 2 delen:
* Een inleiding. Die schrijf je zelf. Vat daarin in je eigen woorden samen wat een portfolio is en
hoe het zal gebruikt worden bij je studie (je baseert je op de slides en de uitleg hierboven).
* In een tweede sectie voeg je je persoonlijke info toe. Doe dit in de vorm van een eerste versie
van je CV. Tijdens werkplekleren 2 en in het tweede jaar zal je je CV nog regelmatig kunnen
aanpassen en een nieuwe versie in je portfolio opnemen.
Er bestaan leuke templates voor een CV. Zoek zelf een template voor je CV en stel jezelf op
een professionele manier voor.

Je vult uiteraard alleen in wat voor jou van toepassing is.

### **Persoonlijke gegevens zoals**
- Naam, leeftijd
- (optioneel: dit hoef je niet met ons te delen maar zet je later wel op je CV:
Adres en telefoonnummer)
- E-mail adres
- Behaalde diploma’s middelbare school, ev. hoger onderwijs, bijkomend onderwijs
- Behaalde certificaten en gevolgde cursussen die relevant zijn
- Werkervaringen: periode, werkgever, functie/opdracht
- Relevant vrijwilligerswerk (nuttige ervaring)
- Hobby’s

Dit wordt later tijdens je studie aangepast en aangevuld. Pas de tips toe die je nu al kent.

Hoe een goed CV te maken komt ook aan bod in het vak Communication skills.